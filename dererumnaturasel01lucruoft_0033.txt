DE RERVM NATVRA V

seminibus multoque minoribu' sunt elementis

quam tellus. ideo, per rara foramina, terrae 7! v>

partibus erumpens primus se sustulit aether

ignifer et multos secum levis abstulit ignis,

non alia longe ratione ac saepe videmus, 460
aurea cum primum gemmantis rore per herbas ν’
matutina rubent radiati lumina solis

exhalantque lacus nebulam fluviique perennes,

ipsaque ut interdum tellus fumare videtur3

onmia quae sursum cum conciliantur, in alto 465
corpore concreto subtexunt nubila caelum.

sic igitur tum se levis ac diffusilis aether

corpore concreto circumdatus undique flexit

et late diffusus in omnis undique partis

omnia sic avido complexu cetera saepsit. ,ς’ 470
hunc exordia sunt solis lunaeque secuta,

interutrasque globi quorum vertuntur in auris;

quae neque terra sibi adscivit nec maximus aether,

quod neque tam fuerunt gravia ut depressa sederent,

nec levia ut possent per summas labier oras, 475
et tamen interutrasque ita sunt ut corpora viva

versent et partes ut mundi totius exstent3

quod genus in nobis quaedam licet in statione

’ membra manere, tamen cum sint ea quae moveantur.

his igitur rebus retractis terra repente, 480
maxima qua nunc se ponti plaga caerula tendit,

succidit et salso suffudit gurgite fossas.

inque dies quanto circum magis aetheris aestus

et radii solis cogebant undique terram

verberibus crebris extrema ad limina in artum, 485
in medio ut propulsa suo condensa coiret,

tam magis expressus salsus de corpore sudor

augebat mare manando camposque natantis,

et tanto magis illa foras elapsa volabant

corpora multa vaporis et aeris altaque caeli 490

²9

